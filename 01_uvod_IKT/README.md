# 01. Úvod do IKT

V této lekci se dozvíte vše potřebné pro úspěšné získání zápočtu z předmětu a seznámíte se s oblastí IKT (informační
a komunikační technologie).

## On-site cvičení

### Cv.1.1 - Informace o předmětu

#### Forma výuky
Dvouhodinový seminář bude rozložen na 2 části. První polovinu strávíme diskuzí nad problematikou nebo mou demonstrací potřebných znalostí/dovedností, tzv. on-site cvičení (50 minut). Druhou polovinu (50 minut) strávíte vypracováváním domácích úkolů. Můžete si ve třídě radit, volat si mě, pomoct si na internetu. Je však zakázáno zkopírovat dokument spolužáka (viz. etický kodex). Posledních 10 minut výuky máte na nahrání vypracovaných/rozpracovaných cvičení na svůj repozitář na GitHubu. 

Cílem výuky je zvýšit vaší digitální gramotnost, což je kompetence, která se musí rozvíjet cvičením, nikoliv přednášením/demonstrací, proto se pokusím omezit tyto didaktické činnosti na minimum. Během hodin vás budu mentorovat. Nedoporučuji si úkoly připravovat předem, jelikož docházku musíte splnit a pak byste se tu nudili. Pokud tak učiníte, můžete pomáhat ostatním studentům druhou polovinu lekce.

#### Požadavky na studentu
1. docházka min. 80 % (tj. ze 10h z celkových 13)
2. práce v hodině: vypracování daných úkolů
3. úspěšné zvládnutí praktického zápočtového testu (především Word a Excel)

#### Zápočet
- Poslední hodinu v semestru (lekce 13) budete plnit zápočtový test, na který se zapíšete do STAGu (1. pokus). Za tento test je možné získat maximálně 18 bodů.
- Následně budou vyhodnoceny vaše vyplněná cvičení (zabere nějaký čas, je vás hodně skupin). Tyto úkoly musí být vždy  odevzdané do začátku dalšího semináře do vašeho repositáře na githubu. Za každé odevzdané cvičení je možné získat 1 bod při zcela korektní splnění (opravdu se ujistěte, že jste splnili zadání). Maximálně tedy můžete získat 12 bodů.
- Pokud získáte alespoň 22 bodů ze 30 možných, pak vám bude udělen zápočet. Pokud nezískáte dostatek bodů, pak se zapíšete na druhý nebo případně třetí zápočtový termín. z toho vyplývá, že musíte odevzdat minimálně 4 správně vyřešení úkoly, jinak nemůžete získat zápočet i při maximálním počtu bodů ze zápočtového testu.

#### Konzultace
1. Napsat na email: pavelberanek91@gmail.com
2. Dostanete pozvánku na Discord
3. Kategorie: Informační technologie
4. Pokud dotaz počká - napsat do kanálu dotazy (uvítám, že si zde budete vzájemně pomáhat a radit si)
5. Pokud dotaz nepočká - napsat mi direct message a setkáme se v domluvený čas v kanále chat-with-me

#### Etický kodex
- Neokopíruješ (cvičení spolužáka ... místo flákance nedostaneš zápočtánec)!
- Nepodplatíš (spolužáka svého, aby za tebe vypracoval úkol ... ale poradit ti může)!
- Nevyrušíš (spolužáky své, během zápočtového testu ... můžes vyrušit jen mě)!
- Porušení těchto pravidel má za následek vyzvání k vysvětlení a ztracení možnosti získat zápočet.

### Cv.1.2 - GitHub
Na stránce [GitHub](https://github.com) si založte účet, vytvořte si svůj prvni repozitář:
- šablona žádná
- jméno repozitáře: informační a komunikační technologie
- do popisku uvedete vaše studentské číslo
- přístup veřejný
- přidáte README a nějakou licenci (nechám na vás), gitignore nemusíte přidávat
- zkuste si do repositáře nahrát nějaký soubor a následně ho smazat pro ujištění, že vše funguje

## Domácí cvičení
Následující cvičení vám pomohou si trošku ujasnit důležitost a oboru IKT.

### U.1.1 - Digitální kompetence
Aktuálně přisla v platnost revize IT vzdělávání pro základní školy a schvaluje se revize pro střední školy. V této revizi jde zkráceně o následující změny:
1. Povinné programování (doporučeno 2 roky ze 4)
2. Modelování informačních toků (konečné automaty, Petriho sítě, grafy)
3. Minimalizace učení ovládání aplikačního softwaru (Word, Excel, atd.) v hodinách IKT
4. Digitální gramotnost je součástí všech předmětů

Podle této představy by měl matematik posilovat digitální kompetence studentů tím, že jim např. zadá úkol, který musí vyřešit v Excelu nebo jiném tabulkovém kalkulátoru (výběr softwaru by měl být na studentech, proto by se neměl specificky učit nějaký konkrétní software). Stejně tak češtinář ví nejlépe, jak strukturovat dokument ve Wordu. Společenkář by měl vědět nejlépe, jak tvořit kvalitní dotazníky (protože je dobrý v sociologickém výzkumu) v Google Forms. Hudebkář může učit v Audacity zpracování zvuku a výtvarkář v GIMPu kreslit digitální obrazy. Učitel IKT by měl být expertem na výuku zpracování informací, tedy modelování, zpracování dat, vizualizace a programování.

Dobrou představu toho, jak by měla výuka vypadat naleznete na stránkách [imysleni](https://imysleni.cz/ucebnice), kde v tabulce doporučených učebnic pro jednotlivé ročníky naleznete doporučený průběh vzdělávání od mateřské školy po střední školu.

Váš úkol zní:
> otevřete libovolný textový editor a napište krátké pojednání o tom, zda je to dobrá nebo špatná změna. Zaměřte se zejména na bariéry nebo potenciál takové změny výuky. Reflektujte své zkušenosti ze střední školy. Rozsah pojednání by měl být max na 1xA4. Nahrajte do repozitáře pod názvem u_1_1_digikompetence.

### U.1.2 - Sociální informatika
Sociální informatika je obor, který se zabývá tím, jaký vliv mají informační technologie na naší každodennost. Cílem oboru je analyzovat současnou a budoucí situaci, vytvořit sadu doporučení na změnu sociálních praktik souvisejících s IKT a zkoumá/predikuje nové socio-informatické fenomény. 

Příklady zajímavých jevů, které mě napadají:
- proměny vzdělávání (distanční výuka, 
- seznamování na dating apps (změna komunikace, nerovnováha výběru, pay to win)
- sociální média (fúze konzumer-producent, cílená estetika účtů)
- nové závislosti (videohry, sociální sítě, Fear of missing out)
- a mnoho dalších

Váš úkol zní:
> Vyberte si nějaké zajímavé téma a prověďte sociálně-informatickou analýzu/predikci/doporučení pro nějaký socio-informatický jev. Pokud vás žádný nenapadá, můžete si vybrat i mnou zmíněný. Své pojednání sepište do textového dokumentu max na 1xA4. Nahrajte do repozitáře pod názvem u_1_2_socioinformatika.

### U.1.3 - Licence
Při tvorbě repozitáře jste zvolili nějakou licenci. 

Váš úkol zní: 
> Zjistětě si a sepište ve formě srozumitelného neodborného textu, co vaše licence znamená. Může někdo vzít váš dokument a přepsat ho a vydat za svůj? Musí ho vydat pod stejnou licencí? Musí uvést licenci nebo citaci? Může váš text někdo zpeněžit? Vaše poznatky sepište do dokumentu s názvem u_1_3_licence.

> Dále si zjistěte a krátce popište do příslušného dokumentu, co znamenají následující termíny:
> 1. Copyleft
> 2. Copyright
> 3. Open source software
> 4. Fair use
> 5. Royalty-free license

Znalost softwarových licencí se vám bude hodit při vytváření seminárních prací, závěrečných prací, social media
marketingu nebo při tvorbě youtubových videí.
